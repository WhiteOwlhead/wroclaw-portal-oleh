Od 29 lipca 2022 r. obowiązują nowe wysokości opłat za wydanie lub wymianę karty pobytu, polskiego
dokumentu podróży dla cudzoziemca, polskiego dokumentu tożsamości cudzoziemca oraz dokumentu „zgoda na
pobyt tolerowany”. Zaktualizowane stawki uwzględniają obecne koszty zakupu i utrzymania stanowisk do
pobierania danych biometrycznych oraz kupna i personalizacji blankietów dokumentów.
W dniu 29 lipca 2022 r. weszło w życie rozporządzenie Ministra Spraw Wewnętrznych i Administracji z dnia 26 lipca 2022 r. w
sprawie opłat pobieranych w Rzeczypospolitej Polskiej od cudzoziemców za wydanie i wymianę dokumentów, które mogą
być wydane cudzoziemcom oraz trybu ich uiszczania (Dz. U. poz. 1583).* Dokument określa nowe wysokości opłat
pobieranych za wydanie lub wymianę:
karty pobytu;
polskiego dokumentu podróży dla cudzoziemca;
polskiego dokumentu tożsamości cudzoziemca;
dokumentu „zgoda na pobyt tolerowany”.
Obecnie stawka opłaty za wydanie lub wymianę dokumentu wynosi w przypadku:
karty pobytu (w tym karty pobytu wydawanej z urzędu bezpośrednio po udzieleniu zezwolenia na pobyt czasowy,
zezwolenia na pobyt stały, zezwolenia na pobyt rezydenta długoterminowego Unii Europejskiej) – 100 zł;
polskiego dokumentu podróży dla cudzoziemca – 350 zł;
polskiego dokumentu tożsamości cudzoziemca – 100 zł;
dokumentu „zgoda na pobyt tolerowany” – 100 zł.
Obecnie stawka opłaty za wymianę dokumentu w przypadku jego utraty lub zniszczenia zawinionej przez cudzoziemca
wynosi dla:
karty pobytu – 200 zł;
polskiego dokumentu podróży dla cudzoziemca – 700 zł;
polskiego dokumentu tożsamości cudzoziemca – 200 zł;
dokumentu „zgoda na pobyt tolerowany” – 200 zł.
Obecnie stawka opłaty za wymianę dokumentu w przypadku kolejnej jego utraty lub zniszczenia zawinionej przez
cudzoziemca wynosi dla:
karty pobytu – 300 zł;
polskiego dokumentu podróży dla cudzoziemca – 1050 zł;
polskiego dokumentu tożsamości cudzoziemca – 300 zł;
dokumentu „zgoda na pobyt tolerowany” – 300 zł.
Nie uległa zmianie względem dotychczasowego stanu prawnego wysokość opłaty za wydanie tymczasowego polskiego
dokumentu podróży dla cudzoziemca i wynosi 50 zł.
W dalszym ciągu opłaty uiszcza się w kasie organu wydającego dokument albo na jego rachunek bankowy.